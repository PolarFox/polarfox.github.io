---
id: Gi7H7M5SJaNyjXmyBxER7
title: Sprint Spirit of Creation
desc: ''
updated: 1625466793190
created: 1625466751089
---

# Sprint - Spirit of creation

## Backlog ja Sprint Goal

Scrum tiimin tärkein tehtävä on tuottaa _inkrementti_. Inkrementtiä määrittääkseen tiimin täytyy ymmärtää tuotteen backlogia ja luoda sprintin backlog. Sprintin backlog auttaa priorisoimaan tehtävät joilla inkrementti saadaan valmiiksi.

> Inkrementti on valmis versio työstä. Keskeneräinen versio ei ole inkrementti. Jos inkrementti jää jatkuvasti keskeneräiseksi, työtä ahnehditaan liikaa tai tehtäviä ei ymmärretä riittävällä tarkkuudella.

Sprintin backlogista nähdään lista tehtäviä jotka sprintin alussa on ymmärretty inkrementin sisällöksi. Tämä kuitenkin usein päätyy rajoittavaksi tekijäksi. Sprintin aikana usein opitaan uutta ja kiinteä backlogin suorittaminen sprintin aikana estää opittujen asioiden hyödyntämisen.
Tätä rajoitetta voidaan välttää tuomalla mukaan **sprintin tavoite**. Tämä sanallinen kuvaus sprintin tavoitteesta antaa kaikille tiimin jäsenille luvan toimia parhaaksi katsomallaan tavalla tavoitteen saavuttamiseksi. Samalla se mahdollistaa tiimin keskinäisen päivittäisen keskustelun. Kokemukseni mukaan tämä on tiimityön perusta: Selkeä tavoite jonka toteutumista voidaan seurata ja ennakoida.

> Sprintin tavoite _(sprint goal)_ on myös sprintin toteutumisen mittari. Jos sprintin tavoite vaikuttaa jossain sprintin vaiheessa mahdottomalta saavuttaa tulisi tiimin keskustella pitääko tavoitetta vaihtaa tai pahimmassa tapauksessa sprint keskeyttää kokonaan.

Kun sprintille on saatu kasattua backlog ja sprintillä on tavoite, pystyy tiimi itsenäisesti tekemään sprintin aikana päätöksiä. Riippuvuuksia ulkopuolisiin henkilöihin, tiimeihin tai resursseihin sprintin aikana tulee välttää.

## Käytännössä: Azure DevOps